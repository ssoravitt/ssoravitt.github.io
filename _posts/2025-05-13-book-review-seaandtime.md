---
title: 'Book review: ทะเลและกาลเวลา - อัศศิริ ธรรมโชติ'
date: 2025-05-13
permalink: /posts/2025/05/book-review-seaandtime/
tags:
  - book
  - bookreview
---
<br/><img src='/images/bookreview/book_seaandtime.jpg' alt='book_seaandtime' style="height: 200px; width:150px;"> 

“เทคโนโลยี AI จะเข้ามาแย่งงานมนุษย์อย่างมหาศาล” วลียอดฮิตแห่งปี 2025 ซึ่งปรากฎในรูปแบบที่คล้ายคลึงกันในนวนิยายเล่มนี้ซึ่งตีพิมพ์ครั้งแรกตั้งแต่ปี 1985… นั่นหมายความว่า การที่เทคโนโลยีเข้ามาแทนที่มนุษย์นั้นมีมาช้านาน มีหลายคนที่ต้องตกงาน แต่ก็มีหลายคนที่ได้งานในรูปแบบใหม่

แล้วคนแบบไหนล่ะ ที่จะไม่ถูกเทคโนโลยีแย่งงาน? หนังสือเล่มนี้ไม่ได้ให้คำตอบ และจริง ๆ ก็ไม่ได้นำพาให้ฉุกคิดในประเด็นนี้เสียด้วยซ้ำ แต่ประเด็นนี้มันเป็นสิ่งที่สะกิดใจฉันหลังอ่านจบ เพราะฉันรู้สึกเสมอว่าเทคโนโลยีนั้นกลืนกินมนุษย์มาช้านาน เริ่มแรกก็อาจจะในด้านกายภาพ (เช่น เครื่องจักร)​ จนลามเข้ามากลืนกินจิตใจมนุษย์ในปัจจุบัน และการกลืนกินจิตใจนี่แหละ จะทำให้มนุษย์ไม่สามารถตั้งหลักรับมือกับเทคโนโลยีในอนาคตได้อย่างมีประสิทธิภาพ ส่งผลให้มนุษย์มีวิวัฒนาการด้านจิตใจให้กลายเป็น “ผู้คิดไปเอง” อันไร้การไตร่ตรองอย่างสมบูรณ์แบบ คิดว่าตัวเองรู้ คิดว่าตัวเองเข้าใจ คิดว่าตัวเองควบคุม AI ทั้ง ๆ ที่โดน AI ควบคุม


